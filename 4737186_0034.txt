24

 

De officio rhetoricae Aristoteles haec disputat (I, 1.
p. 1355b 10. sqq.): Officium (ἔργον) eius est, inquit,
non persuadere, sed videre omnia, quae quaque in re
ad persuadendum sive ad fidem faciendam sunt accom-
modata, quae eadem ceterarum artium omnium est ratio3
nam ne medicinae quidem est sanum facere, sed, quo
usque fieri potest, eo usque provehere ac perducere
(προαγαγεῖν); licet enim etiam eos, qui sanitatem recu-.-
perare non queunt, tamen bene curare. — Quae quo
iure disputaverit, haud est obscurum. Plane enim simi-
liter, ac medicus propter morbi eorum, quos curat,
gravitatem, ut omnia secundum rationem artisque suae
praecepta faciat, saepenumero operam frustra consumit
nec sanitatem aegris restituere potest, oratori haud raro
accidit, ut, licet ad rem, de qua dicit, probandam nihil
eorum, quae in ipso fuerunt sita, neglexerit, tamen
quam vult persuasionem audientium in animis non effi-
ciat. Nequaquam enim eventus a sola ipsius oratoris
voluntate proficiscitur, sed eorum, qui audiunt, propen-
sum in ea, quae dicit, studium accedere debet. Qua
de causa non minus ineptum est, ut orator persuadeat,
quam ut medicus sanet, postulare3 hic, si ad sanandum
apposite curaverit, ille, si omnia ad persuadendum idonea
in medium protulerit, officio suo satisfecerit ; neque enim
ultra hoc quidquam potest praestare. —- Quod quidem
eorum, qui ante Aristotelem artes conscripserant, omnino
nemo videtur habuisse perspectum; omnes certe, qui rhe-
toricam πειθοῦς δημιουργόν, i. e. persuadendi opificem
sive effectricem, definiverant, quam definitionem antea
communi fuisse in usu paene pro certo potest affir-

