28

 

„-

Alterum num recte statuatur, dubitet fortasse quispiam
propterea, quod Aristoteles in libro altero (c. 24.) etiam
eos locos recenset, ex quibus quae videntur quidem
esse neque tamen sunt enthymemata ducuntur (τόπους
τῶν φαινομένων ἐνθυμημάτων). Sed quid de his iudi-
caverit, ipse haud obscure est professus. Etenim post-
quam multis aliis locis enumeratis postremo eiusmodi
enthymemata tum fieri exposuit, cum, quae cum' ad-
iunctione veri similia sint, ita proferantur, quasi sim-
pliciter sint veri similia (παρὰ τὸ μὴ ἅπλῶς εἰκὸς ἀλλὰ
τὶ εἰκός), hunc in modum pergit disputare (11, 24.
p. 1402a 24.): καὶ τὸ τὸν ἥττω δὲ λόγον κρείττω
ποιεῖν τοῦτ’ ἐστίν. καὶ ἐντεῦθεν δικαίως ἐδυσχέραινον
οἳ ἄνθρωποι τὸ Πρωταγόρου ἐπάγγελμα· ψεῦδός τε
γάρ ἐστι, καὶ οὐκ ἀληθὲς α’λλὰ φαινόμενον εἰκός.
Quibus verbis illud sophistarum ‘vor ἥττω λόγον κρείττω
ποιεῖν’, quod primum iactasse Protagoram ex ipso hoo
loco discimus, indignabundus castigat et reprehendit,
idque ideo, quod mendaciis et talibus, quae speciem.
tantum probabilitatis habeant, rationibus nitatur. Ex quo
quis non cognoscat, omnes rhetorum fallacias Aristoteli
improbatas fuisse, eumque omnes malae artes rationes-
que fraudulentae et a veritate disiunctae procul abessent
a rhetorica voluisse? — Qua in re quamquam plane
consensit cum Platone, tamen eo usque non processit,
ut ei, qui iniuste aut improbe dicendi facultate utere-
tur, oratoris nomen abiudicandum aut eripiendum pu-
taret, qua in sententia Platonem fuisse haud difficile
est probatu. Etenim ille in Gorgia (p. 459 l).—-460 G.)
sic fere argumentatur. Ponit primum, utique necesse

