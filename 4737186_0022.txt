12

 

Gorgiae esse faciendum, quod facere debeat is, qui vel
arithmeticae vel astronomiae vim et naturam explicare
iussus sit3 neque enim satis esse dicere, earum has
esse artium ex numero, quae id, quod ipsis propositum
sit, orationibus consequantur, sed definite dicendum esse,
quid sit, de quo suas quaeque instituat orationes. Ne·
que tamen eo magis sophistes, ut presse respondeat,
adducitur. Circuitione et amfractu usus (p. 451 D.) dis-
putationem· clam eo transducit, ut de¹ vi et efficacitate
rhetoricae loquatur (p. 452 E. )‚ quaestione illa de ma-
teria in medio relicta. Itaque paulo post Socrates huc
eum revocat (p. 453 B.) eique hoc tandem extorquet,
ut ad iusta et iniusta pertinere rhetoricam pronuntiet
(p. 454 B.). Deinde interposita alia quaestione rursus
de materia disserere pergitur (p. 455 B.)‚ sciscitante
Socrate, num re vera orator tam artis et circumcisis
finibus contineatur, ut de iusto tantum et iniusto ei
sit dicendum. Cui opinioni neque Socratem neque, qui
eius personae subest, Platonem assentiri, ex multis illis
et variis, quae proponuntur, exemplis earum rerum,
quas Gorgias a rhetorica exclusas velle videatur, quam
maxime perspicuum est atque apertum. Quibus ipse
Gorgias, quantum de arte sua inconsiderate detraxerit,
commonefactus *iam relicta priori sententia eo procedit,
ut nullam prorsus esse rem contendat, de qua apud
hominum multitudinem orator non ad persuadendum
aptius quam ipse ille cius rei opifex et artifex sit di-
cturus, Οὐ γάρ ἔστι, inquit, περὶ ὅτου οὐκ ἄν πιθα-
νώτερον εἴποι ὃ ῥητορικὸς ἢ ἄλλος ὁστισοῦν τῶν δη-
μιουργῶν ἓν πλήθει (p. 456 0.); neque ita multo post

