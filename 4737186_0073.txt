-.v1TA.

Natus sum Georgius Richardus Wiechmann a. d. XVIII.
Kal. Sept. anni huius saeculi XL. Postampii patre F erdinan do,
scholae urbanae magistro, matre Augusta e gente Foehr, qui
quod adhuc vivunt, Deo gratias ago. Fidem profiteor evangeli-
cam. Sexto aetatis anno in scholam illam publicam sum de-
ductus, in qua pater meus praeceptoris munere fungitur cuique
tunc C. Chr. Loefflerus, vir sincerissimus, iam pridem prae-
matura morte absumptus, rector praeerat. Ubi postquam prima
litterarum elementa didici domi ipso patre pueruli studia summa
cum cura moderante, decimum aetatis annum agens gymnasium
adii Postampiense, quod sub Rigleri, viri doctissimi, auspiciis
floret diuque floreat. Quam scholam cum magistrorum praestan-
tissimorum benevolentia usus per novem annorum spatium fre-
quentassem, maturitatis, quod dicunt, testimonio instructus verno
tempore anni MDCCCLIX. Berolinum me contuli ibique a V.
Ill. Dovio, qui tunc fasces tenebat academicos, universitatis
Fridericae Guilelmae civibus adscriptus apud V. lll. Magnum,
philosophorum ordinis decanum, nomen professus sum, ut studia
susciperem philosophica et philologica. Per septem, quae in hac
alma litterarum sede degi, semestria docentes audivi professo-
res illustrissimos Boeckhium, Droysenum, Geppertum,
Hauptium, Hengstenbergium, Koepkium, de Rau-
merum, Trendelenburgium‚ Werde rum. Praeterea per
tria semestria exercitationibus, quas Trendelenburgius
moderabatur, philosophicis interfui. Quibus viris omnibus de me
optime meritis gratiam semper habebo maximam. -- Auctumno
anni MDCCCLXII. Postampium in domum paternam reversus ibi
hanc dissertationem conscripsi ad summos in philosophia hono-
res capessendos. ·

