22

 

quispiam adducatur opinionem, ut putet, perinde ac
multa alia, quae in hoc libro legantur, ita ea, quae de
vi et natura rhetoricae disserantur, non tam ad artem
dicendi universam, quam ad pravum eius falsumque
usum esse referenda, Platonemque orator perfectus vere-
que eloquens non solum fidem faceret sed doceret vo-
luisse. Quod si quis suspicetur, eum meliora docebit
hic, qui in Phaedro (p. 269 D.) invenitur, locus: Ἀλλὰ
δὴ τῆν τοῦ τῷ ὄντι ῥητορικοῦ τε καὶ πιθανοῦ τέχνην
πῶς καὶ πόθεν ἄν τις δύναιτο πορίσασθαιςᾞὺί verus
orator vocatur πιθανός. Haec autem vox, etsi a verbo
πείθειν est derivata, quod, ut Plato acriter animadvertit,
diversitatem potest capere significationis, plane nihil
habet ambigui, cum ex communi sermonis Graeci con-
suetudine non dicatur nisi de iis, qui quid probabile
reddunt sive probabiliter et ad fidem faciendam apte
loquuntur, neque ad eos pertineat, qui quas tradunt res
pro certi-s docent atque necessarie demonstrant. Huic
argumento neminem spero fore quin cedat. Certissimum
igitur est, verba illa ‘odd' ἄρα διδασκαλικὸς ὃ ῥήτωρ
ἐστίν, ἀλλὰ πιστικὸς μόνον’ re vera Platonis de totius
artis oratoriae vi ac natura explicare sententiam ⁶).
Atque in hoc quidem Aristotelem, ut erat necesse, ma-
gistro suo praeclarissimo prorsus esse assensum, ex iis,
quae supra disputavimus, satis est perspicuum. — Cete-
rum admodum est veri simile, Platonem omnium pri-

 

⁶) His refellitur et redarguitur Stallbaumius‚ qui in praefa-
tione ad Gorgiam (edit. prim. a.1828. p. 21.) multum dicit ab·

esse, ut philosophus in hoc libro, quanam in re vis rhetoricae
ac natura cernatur, subtilius aperiat.

