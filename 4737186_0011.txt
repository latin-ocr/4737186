Etsi verum est, id quod negare nemo potest, artem
dicendi apud omnes, quicunque humanitatis fuerint par-
ticipes, populos aliquo in usu semper fuisse, maximeque
illam, quae in causis privatis agendis versatur, eloquen-
tiam, qualiscunque. civitatum status fuerit et condicio,
nunquam prorsus evanuisse, tamen et per se facile
cognoscitur et historiae fide comprobatur, artem rheto-
ricam universam laete efflorescere omnibusque partibus
excultam vigere et florere nullo modo posse nisi in civi-
tatibus aut liberis aut —- ne recentioris aetatis videamur
esse immemores —- in quibus principis potestas certis
sit terminis circumscripta. Nam in iis, quas diximus,
civitatibus cum omnes salutis communis teneantur studio,
neque cuiquam, quid sentiat de publicis rebus, libere
ingenueque ‘dicere crimini sit, maximamque is inter
cives obtineat auctoritatem, qui consilia sua oratione
optima possit probare, eloquentia laetissima capiat in-
crementa necesse esse, quis est quin habeat perspectum?
Qua de causa minime mirandum est, quod ab Athenien-
sibus inde a Periclis aetate, ex quo tempore summa
utebantur libertate, cum etiam a natura insignibus in-

genii dotibus praediti essent, rhetorica summo studio
1

