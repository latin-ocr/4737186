56

 

dooebant²⁰), quasi nudi atque inermes ad causas venie-
bant nullaque cognitione rerum ornati rhetoricam facti-
tabant. Hac ab perversa ratione quod oratores avocavit
viamque, qua ad veram perveniretur eloquentiam, mon—
stravit, sine ulla dubitatione confirmaverim Platonis
longe maximum de arte rhetorica esse meritum.

Hac haud dubie gravissima totius commentationis
nostrae parte ad finem perducta, quoniam duae super-
sunt quaestiones a Platone partim in Gorgia partim in
Phaedro excussae, altera, num ars, altera, num utilis
sit rhetorica, reliquum est, ut his de rebus quid sen-
serit Plato numque idem quod Aristoteles senserit, pau-
cis sit exponendum. Ac quia in Gorgia quidem rem
ita instituit, ut quaestioni alteri alteram quasi intexeret
et pertractans illam ad hanc solvendam simul muniret
viam, ab hoc sermone proficisci primumque eius, quae
ibi fit, disputationis narrare rationem conducet. Est
autem eius ratio fere haec (inde a p. 462 8.). Polo,
Gorgiae familiari, qui, postquam ille a Socrate in an-
gustias compulsus reticuit, sermonem suscepit, quaerenti
ex Socrate, quamnam artem censeat esse rhetoricam,
hic respondet, sibi quidem eam omnino nullam videri
esse artem, sed observationem quandam ²¹) (ἐμπειρίαν

 

²⁰) Cf. Plat. Gorg. p. 459 C'. Pop. Οὐκοῦν πολλὴ ῥᾳστώνη, ὦ
Σώκρατες, γίγνεται, μῆ μαθόντα τὰς ἄλλοις π’χνας, ἀλλὰ μίαν ταύτην,
μηδὲν ἐλαττοῦσθαι τῶν δημιουργῶν;

²²) Hac voce, quae maxime Graeco vocabulo mihi videtur
respondere, Ciceronis sequens auctoritatem utor, apud quem in
libro altero de Oratore (c. 57. ξ, 232.) Crassus haee est loquens:
‘ Quasi vero horum ipsorum, de quibus Antonius iam diu 10-

