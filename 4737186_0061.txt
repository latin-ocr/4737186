51

 

sarie in hac arte paene nihil potest demonstrari. Ac-
cedit, quod saepe accidit, ιιι aliquam permotionem ani-
morum sua sponte ipsi afferant ad causam iudices ora-
toris consiliis aut minus prosperam aut plane contrariam.
Quod cum ita fuerit, solis argumentis , quamvis firma
sint -ac gravia, nullo, pacto eos orator, quo volet, po-
terit deducere. Haec satis docent, ut res bene cedat
dicenti, necesse esse eum non modo rationes ad fidem
faciendam idoneas colligere, sed toto animo studioque
omni in* id quoque incumbere, ut et conciliet sibi ho-
mines et animos eorum sic, ιιι quaque in causa ipsius
tulerit utilitas, moveat concitetque.. Neque id fugit Ari-
stotelem3 docet enim hoc ipsum initio alterius libri
(p. 1377b 21.): Ἐπεὶ δ’ ἕνεκα κρίσεώς ἐστιν ἢ ῥητορική,
ἀνάγκη μὴ μόνον πρὸς τὸν λόγον ὁρᾶν, ὅπως ἀποδεικτι-
κὰς ἔσται καὶ πιστός, ἀλλὰ καὶ αὑτὸν ποιόν τινα καὶ
τὸν κριτὴν κατασκευάζειν. Quamquam igitur pro vitio
habet animos audientium tractari oratione, tamen eius—
modi hoc esse vitium sibi persuasit, ut tolli ex hac
arte in communi vitae consuetudine nullo modo possit.
Itaque a Platone non adeo dissentit, ut, quod ille caput
csse oratoris arbitratur, ipse removendum omnino ab
arte rhetorica censeat3 negat id solum, flectere animos
oratoris esse munus praecipuum, idque, ut mea quidem
fert opinio, optimo iure. Nam dubitari non potest, quin
oratio, etiamsi ad animos movendos non descendat,
tamen et constare et summa laude digna esse possit3
oratione autem omnibus argumentis carente totaque in
motibus animorum inflammandis occupata haud scio an

nihil possit cogitari ineptius. Praecipuum autem ora-
43}

