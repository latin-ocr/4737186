2⁷

 

studium derideat, haec exprobrat criminique dat, quod
rhetoricae ope efficiant, ut et iudicibus eadem modo
iusta modo iniusta, et populo in contionibus eadem
modo bona modo mala esse videantur (Phaedr. p. 261 Π),
quod praeter rerum veritatem parva augeant et ampli-
ficent, magna minuant et extenuent (p. 267 A), quod
unice veri speciem et probabilitatem sectentur (p. 260A.
267 A. 272Ε.), ideoque praecipiant, ut orator ne ea
quidem, quae re vera facta sint, nisi probabiliter sint
faeta, veritati convenienter referat (p. 272 Ε.), denique
quod, ut propositum suum assequantur, nullum menda-
cium, nullam malam artem repudient aut aspernentur
(p. 273 B.). Ut de his omnibus Plato obiurgat sophi-
stas, ita, quomodo -ipse artem oratoriam velit exerceri,
sub finem huius dialogi (p. 273 Ε.) declarat praecla-
rissimam hanc vocem edens: sapientem virum in rhe-
torica ita debere versari idque spectare, ut semper talia
dicat, quae grata et accepta sint diis immortalibus.
Quo quid rectius, quid pulchrius potest cogitari? At
vero ne Aristoteles quidem aliter sensit, sed ipse quoque
summas oratori leges has voluit esse, ut ne mala in
dicendo consilia sequeretur neve fraudibus malisque
artibus uteretur. Illud diserte dicit eo loco , quo elo-
quentiae arma in utramque valere partem exponit (Ι, 1.
p. 1355a 29. sqq), ubi haec fere eius sunt verba:
Oportet, ait, de contrariis posse persuadere, non ut
utrumque faciamus — neque enim fas est de malis
persuadere — sed ne praetereat nos, quomodo quaeque
res se habeat, et ut, si quis alius dicendi facultate in-
iuste utatur, ipsi habeamuS, quomodo eum refellamus. —

