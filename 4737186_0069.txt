59

 

prospicit rationibus? Et quid quod aliis locis etiam con-
firmari ea, quam diximus, videtur opinio? Nam in Phae-
dro Socrates postquam ipsam rhetoricam antea graviter
accusatam purgandi sui causa hunc in modum induxit
loquentem: suu-m quidem consilium eo pertinere, ut, qui
in se velit operam conferre, id tum demum faciat, cum'
veri cognitionem sit consecutum sese tamen hoc sta-
tuere, sine suo auxilio ne eum quidem, qui rerum veri-
tatem perspexerit, ex arte posse dicere —- post hanc
igitur rhetoricae defensionem ille Phaedro dubitanti, an
haec iure possit proferre rhetorica: Φημί, inquit, ἐὰν
οἵ γε ἐπιόντες αὐτῇ λόγοι μαρτυρῶσιν εἶναι τέχνῃ. ὥσπερ
γὰρ ἀκούειν δοκῶ τινων προσιόντων καὶ διαμαρτυρομέ-
νων λόγων, ὅτι ψεύδεται καὶ οὔκ ἔστι τέχνη, ἀλλ’ ἄτεχνος
τριβή (p. 260 Et). Et in Gorgia, quo in dialogo ali-
quanto post eum , quem narravimus, sermonem inter-
iectis aliis rebus etiam nominatim de utilitate rhetoricae
quaeritur (inde a p. 480 A), disputationem eam So-
crates hanc perducit ad clausulam (p. 481 B.): Τῷ
γε μῆ μέλλοντι α’δικεῖν οὗ μεγάλη τίς μοι δοκετῆ χρεία
αὐτῆς εἶναι, εἰ δὴ καὶ ἔστι τις χρεία, ὦς ἔν γε τοῖς
πρόσθεν οὐδαμῇ ἐφάνη οὖσα. Quid? his in medium pro-
latis, Platonem nec in artibus posuisse nec pro re utili
habuisse rhetoricam, nonne videtur esse certissimum?
Et tamen hac opinione, quod acriter iam perspexit Quin-
tilianus (v. Instit. Orat. Π, 15, 24. sqq.), nihil a vero ab-
est longius. In promptu enim sunt quae eam refutent
falsamque esse doceant argumenta firmissima. Et ar-
tium quidem de numero Platonem longe abfuisse ut
rhetoricam censeret eximendam, luce clarius fit ca re,

