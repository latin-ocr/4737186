23

 

mum gravissimam hanc quaestionem excussisse. Nam
primum quidem sophistas, qui soli, quantum scimus,
antea artes conscripserant, diversitatem illam, quam
inter rhetoricam et doctrinas disciplinasque intercedere
docet Plato, recte perspexisse aut de hac re accurate
quaesivisse, per se parum est credibile. Deinde si quae-
stioni huic a prioribus iam satisfactum fuisset, Plato
tota, quam in Gorgia instituit, disputatione poterat
supersedere; quid enim attinet acta agere? Denique
haec, si ab aliis fuissent excogitata, a se ipso esse in-
venta certe non simulasset. Quibus de causis hane iure
tribuere mihi videor laudem Platoni.

Finis oratori propositus (τέλος) summumque et ulti-
mum, quo tota eius ars tendat quodque studeat semper
consequi, et ex Platonis ct ex Aristotelis sententia est
persuadere, i. e. eos, qui audiunt, in id, quod velit ora—
tor, dicendo ducere. Plato hoc diserte dicit Phaedri
aliquo loco, quo orator animi accuratam notitiam habeat
necesse esse exponit huiusque rei hanc causam affert:
πειθώ γὰρ ἐν τούτῳ (i. e. ἓν τῇ ψυχῇ) ποιεῖν ἐπιχειρεῖ
(p. 271 A.). Aristoteles quamquam de fine rhetoricae
nihil explicat, tamen, quid senserit, ex iis, quae de ora-
toris officio exponit, de quo mox dicemus, sine ullo
negotio intelligitur. Dicit enim ibi, rhetoricae eandem
esse rationem, quae sit medicinae, quae similitudo, quon-
iam officium illius esse persuadere, huius sanum facere
negat, finem autem medici esse curatione sanare patet,
foede claudicaret, nisi artis oratoriae esse finem persua—
dere censuisset. Idem aliis locis facile potest compro-
bari3 sed quid plura de re certissima?

