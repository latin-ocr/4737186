26

 

δίκαιόν τε καὶ ἄδικον, quae postea ita tantum immu-
tatur, ut, quod Gorgias de rhetoricae materia perperam
statuit, refutetur et emendetur. Reprehendit igitur So—
crates quam Gorgias probavit definitionem eo solo no-
mine, quod numeris suis non sit absoluta3 neque vero
eam omnino reiicit aut pravam vitiosamque esse ostendit.
Qua de causa, cum ne in Phaedro quidem ullus exstet
leem, quo Platonem, quid orator deberet praestare,
satis plane animo habuisse conceptum evincatur, etsi
non praecise negare, multo tamen minus pro certo af-
firmare ausim, hac de re ceteris aetatis suae rhetoribus
eum iudicavisse rectius.

Venimus iam ad eam quaestionem, in qua philosophi
nostri utpote veritatis virtutisque amantissimi a sophistis
non poterant non quam vehementissime dissidere ac dis-
sentire. Isti enim ut artis oratoriae rationes putarent
cum veritate et honestate coniunctas esse debere, tan-
tum aberat, ut neque fallaciis fraudibusque audientium
animos capere aut sedulo dataque opera in errorem in-
ducere, neque consilia publice ineunda consulto flectere
in peius, neque turpitudinis aut iniustitiae causam agere
probro sibi esse aut dedecori existimarent. Immo nihil
antiquius habebant, quam ut vel pessimae cuique rei
fidem afferrent, detraherent vel optimae,· ut meliorem
causam peiorem, peiorem redderent meliorem (τὸν ἥττω
λόγον κρείττω ποιεῖν), ut vera converterent in falsa,
falsis veri speciem induerent. Hunc perversum perni-
ciosumque rhetoricae usum uno ore unoque animo con-
demnant Plato et Aristoteles. Nam hic quidem in
Phaedro sophistis, ita potissimum, ut pravum eorum

