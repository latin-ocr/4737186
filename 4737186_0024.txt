14-

 

tubus faciendis aut de navalibus constituendis, neque
aut· de exercituum ducibus creandis aut de rationibus
bellorum describendis aut de locis munitis occupandis
oratorem esse audiendum. Ipse tamen , id quod ipsa
verba docent, plane aliter iudicavit omnesque has res
diversissimas oratori dicendi materiam esse posse ,ex-
istimavit. Accedit, quod Plato, ut infra fusius et latius
exponemus, in tribus omnino statuit quaestionibus omnes
orationes esse occupatas: aut enim de iusto aut de utili
aut de honesto oratori verba facienda esse unicuique,
quaecunque sit causa agenda. Quid vero, quaeso, praeter
res ad definitas artes spectantes inveniri aut excogitari
omnino possit, quin *unam aliquam ex his admittat
quaestionibus? Auctor est Aristoteles, qui cum praeter
artium studia, id quod supra ostendimus, nihil non
arbitretur in oratoris officium posse cadere, tamen eos-
dem illos, quos Plato statuit, fines (τέλη) orationibus
omnibus propositos esse docet. Quis igitur est, cui non
omnis de Platonis sententia eximatur ac tollatur du-
bitatio? Firmissime asseverari potest, in hac re eum
plane cum Aristotele consentire. Supervacaneum est
commemorare, Quintilianum non aliter ac nos iudicasse,
praesertim cum eorum, quae affert, argumentorum alte-
rum prorsus infirmum sit, ne dicam ineptum, alterum

· verbis Platonis non satis recte intellectis et explicatis

nitatur ³). Denique accedit, quod, qui opinioni nostrae

 

⁸) Sunt Quintiliani in Institut. Orator. libr. ΙΙ. c. 21. ξ. 4.
verba haec: ‘Ego (neque id sine auctoribus) materiam esse rhe-
torices iudico omnes res, quaecunque ei ad dicendum subiectae
sint. Nam Socrates apud Platonem dicere Gorgiae videtur, non

