32

 

guntur, nulla fit mentio, ut item alibi a scriptore illo-
rum duorum potissimum ratio ducitur, velut p. 263 A.
τί δ’ ὅταν (τις ὄνομα εἴπῃ) δικαίου ἢ α’γαθοῦς οὔκ ἆλ-
λος ἄλλῃ φέρεται, καὶ ἀμφισβητοῦμεν ἀλλήλοιςμ τε καὶ
ἡμῖν αὕτοῖςς ct p. 272 D. (φασὶν οἱ ρητορικοί), ὅτι
οὐδὲν ἀληθείας μετέχειν δέοι δικαίων ἢ α’γαθῶν περὶ
πραγμάτων. Neque tamen Platoni fuit ignotum, etiam
de honestate oratori esse dicendum. Exstat enim ali· ·
, quis in Gorgia locus paene sub finem sermonis, qui a
Socrate habetur cum sophista (p. 459 D.), quo loco
tres illae notiones (ἔννοιαι), ad quas omnium orationum
summam refert Aristoteles, una commemorantur. Ete-
nim postquam Gorgias professus est, sibi videri ora-
torem, etiamsi ceterarum artium teneat nullam , soliu's
rhetoricae ope unaquaque de re posse probabiliter di-
cere, Socrates eum interrogat, putetne idem, quod de
ceteris artibus, de iusto et iniusto, de bono et malo,
de honesto et turpi posse dici, ita ut ne horum quidem
cognitione, qui ad rhetoricam tractandam accedat, im-
butus esse debeat. Quod, ut apparet, scriptor eam ob
causam a Socrate facit quaeri, quod de his omnibus
verba oratori esse facienda intelligebat. Verum ne so-
phistae quidem iusti et boni quaestionibus artem ora-
toriam finitam putaverant, id quod inde potest colligi,
quod Plato neque usquam indicat, sese ex hac parte
aliquid in rhetorum libris desiderare, neque fusius de
hac re explicat, sed et in Gorgia et in Phaedro pro
confesso et explorato sumit, in tribus illis quaestionibus
semper versari rhetoricam.

Iam vero sophistae cum summam rhetoricae prae—

