54

 

καὶ πρότερον εἶρηκότες τυγχάνομθν, ἀληθές ἔστιν, ὅτι
ἢ ῥητορικὴ σύγκειται ἔκ τε τῆς α’ναλυιικῆς ἐπιστήμης
καὶ τῆς περὶ τὰ ἢθη πολιτικῆς). Psychologia 'autem ea
ipsa est disciplina, quam oratorem debere diligentissime
habere tractatam et pervestigatam iudicat Plato.
‘Rerum earum, de quibus adhuc disputavimus, scien-
tiam consecutus sit orator oportet, cuiuscunque generis
est suscepturus causam3 neque enim ulla potest inveniri
aut cogitari, in qua non quaerendum sit aut de iusto
aut de bono aut de *honesto aut de iis, quae his sunt
contraria, nec in qua nihil comprobandum, nihil ›refu-
tandum, nihil definiendum, nihil ordinandum, nec de-
nique in qua non possit fieri, ut animos oporteat ora-
tione aut excitare aut sedare aut conciliare. Philosophiae
igitur partem moralem (nam haec docet, quid honestum
sit, quid turpe, quid bonum, quid malum, quid iustum,
quid iniustum) et dialecticam et psychologiam bene
noverit orator neeesse est, qualemcunque ad causam
est accessurus. Sed has artes didicisse non satis est3
postulant praeterea causarum genera suam quodque pru-
dentiam· propriam cognitionemque singularem, eaque
qui carebit, tametsi artes illas tenebit, tamen graviter
scienterque dicere non poterit. Causarum enim foren-
sium qualis fore actor est putandus, qui legum· sit in-
scius iurisque civilis ignarus? et in consiliis publicis
qualis fore suasor existimandus, qui historias nesciat
aut· rudis sit in rebus civilibus? Sed harum> rerum ad
mentionem Plato in Phaedro non devenit, idque pro—
pterea, quod ibi id solum sibi proposuerat demonstrare,
eloquentem non posse effici sine philosophia. Quod

